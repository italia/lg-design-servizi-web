Contesto
========

Le precedenti "Linee guida per i siti web delle pubbliche amministrazioni",
previste dall'art. 4 della Direttiva del Ministro per la Pubblica
Amministrazione e l'innovazione 26 novembre 2009, n. 8, intendevano indicare
alle PA:

- criteri e strumenti per la riduzione dei siti web pubblici obsoleti;
- strumenti di miglioramento dei siti attivi;
- modalità di gestione e aggiornamento dei contenuti web;
- i contenuti minimi.

A tal fine, le linee guida erano finalizzate a delineare gli aspetti
fondamentali del processo di sviluppo progressivo dei servizi online e di
offerta di informazioni di qualità rivolte al cittadino.

Con l'evoluzione del contesto tecnologico e normativo, sia nazionale che
europeo, si è reso necessario procedere ad un adeguamento della metodologia e
degli strumenti per la progettazione, realizzazione, gestione e monitoraggio
dei servizi pubblici digitali.

A tal fine, il Dipartimento per la Trasformazione Digitale e AGID mettono a
disposizione mettono a disposizione un insieme di indicazioni e strumenti
operativi di ausilio alla progettazione e allo sviluppo dei servizi digitali
con lo scopo di fornire un supporto evolutivo per l'attuazione delle presenti
linee guida.

.. forum_italia::
   :topic_id: 23511
   :scope: document

Requisiti
=========

Accessibilità
-------------

- **Finalità**: rendere accessibili a tutti gli utenti il contenuto, la
  struttura e il comportamento degli strumenti informatici, secondo i requisiti
  di legge.

- **Azioni richieste**:

  - SI DEVE garantire il rispetto dei dettami della L. 4/2004 e s.m.i. e delle
    correlate "Linee guida sull'accessibilità degli strumenti informatici".

- **Riferimenti normativi**: [LG_ACCESS]

- **Indicazioni e strumenti a supporto**: [Des_IT]

Affidabilità e sicurezza
------------------------

- **Finalità**: sviluppare servizi digitali sicuri, nel rispetto del GDPR e del
  Codice privacy.

- **Azioni richieste**:

  - SI DEVE garantire la protezione dei dati personali, nello sviluppo di un
    sito web o di un servizio digitale, fin dalla progettazione e per
    impostazione predefinita, nel rispetto dell'art. 25 del GDPR;
  - SI DEVE rispettare almeno il livello base di sicurezza stabilito dalle
    «Misure minime di sicurezza ICT per le pubbliche amministrazioni», ove non
    sia specificamente richiesto un livello superiore dal citato documento;
  - SI DEVONO porre in atto misure tecniche e organizzative atte a garantire un
    livello di sicurezza adeguato al rischio, nel rispetto di quanto richiesto
    all'art. 32 del GDPR e in ottica di responsabilizzazione ai sensi dell'art.
    5, par. 2 del GDPR;
  - SI DEVE pubblicare, sul singolo sito, l'informativa sul trattamento dei dati
    personali e chiedere il consenso laddove necessario, anche con riferimento
    all'uso dei cookie;
  - SI DEVE provvedere a inserire i trattamenti di dati personali nel Registro
    dei trattamenti e nominare Responsabili del trattamento ai sensi dell'art.
    28 del GDPR gli eventuali fornitori dei servizi web che trattano dati
    personali per conto del soggetto titolare del trattamento.

- **Riferimenti normativi**: [GDPR], [Codice privacy],
  [Direttiva (UE) 2016/1148 e D.Lgs. 65/2018]

- **Indicazioni e strumenti a supporto**: [Des_IT]

Semplicità di consultazione ed uso
----------------------------------

- **Finalità**: progettare, realizzare e mantenere siti internet e servizi
  digitali utili e facili da usare, secondo una metodologia di progettazione
  centrata sull'utente.

- **Azioni richieste**:

  - SI DEVE adottare un approccio progettuale orientato alle persone capace di
    coinvolgere, ascoltare e osservare gli utenti nelle fasi di analisi,
    ideazione, progettazione, sviluppo e manutenzione del sito/servizio in
    un'ottica di miglioramento continuo, secondo una logica iterativa,
    utilizzando, ove possibile, metodologie *agile*;
  - SI DEVONO definire e valutare in modo esplicito obiettivi, destinatari,
    processi e attori nella progettazione del sito/servizio;
  - SI DEVONO svolgere attività di ricerca con utenti, per definire e valutare
    in modo esplicito le caratteristiche e i bisogni delle persone rispetto allo
    specifico contesto d'uso per il quale si sta progettando il sito/servizio;
  - SI DEVONO mappare gli scenari d'uso e le funzionalità del sito/servizio dal
    punto di vista degli utenti per creare prototipi che verifichino la
    soluzione progettuale adottata e la sua usabilità;
  - SI DEVONO tenere presenti i risultati delle ricerche con utenti per la
    definizione dell'architettura dell'informazione;
  - SI DEVONO condurre test di usabilità per comprendere se i servizi digitali
    esistenti, o in fase di progettazione, corrispondono alle esigenze degli
    utenti;
  - SI DEVONO utilizzare ontologie e vocabolari controllati standard della
    Pubblica Amministrazione;
  - SI DEVE utilizzare un linguaggio e un'organizzazione dei contenuti adeguati
    all'utente destinatario;
  - SI DEVE rendere facilmente trovabile, mediante motori di ricerca esterni
    (ove consentito dalle vigenti normative) e interni al sito, il contenuto
    pubblicato;
  - SI DOVREBBE pubblicare su ogni pagina del sito internet, la data dell'ultimo
    aggiornamento o verifica del contenuto.

- **Riferimenti normativi**: [LG_ACCESS], [LG_ INTEROP]

- **Indicazioni e strumenti a supporto**: [Des_IT]

Monitoraggio dei servizi
------------------------

- **Finalità**: analizzare e migliorare l'esperienza d'uso dei siti/servizi
  digitali mediante la rilevazione qualitativa e quantitativa dei dati di
  fruizione.

- **Azioni richieste**:

  - SI DEVONO effettuare la raccolta e l'analisi statistica del traffico e del
    comportamento utente rispetto all'accesso e utilizzo di siti e servizi
    digitali;
  - SI DEVONO pubblicare le informazioni, opportunamente aggregate e
    anonimizzate, derivanti dal monitoraggio statistico attivato sul singolo
    sito e/o servizio;
  - SI DOVREBBE adottare la piattaforma Web Analytics Italia (WAI);
  - SI DEVE consentire agli utenti di comunicare facilmente all'amministrazione
    il livello di soddisfazione ed eventuali difficoltà riscontrate, rispetto
    alla qualità dell'informazione e dei servizi on line;
  - SI DEVONO condurre attività di raccolta, analisi e valutazione dei feedback
    degli utenti relativi alla qualità percepita;
  - SI DOVREBBE condurre un'attività di manutenzione evolutiva dei siti internet
    e servizi digitali, facendo ricorso alle principali metodologie di testing e
    ricerca quantitativa e qualitativa.

- **Riferimenti normativi**: [art. 7, comma 3 del CAD]

- **Indicazioni e strumenti a supporto**: [Des_IT]

Interfaccia utente
------------------

- **Finalità**: mettere a disposizione interfacce utenti semplici da utilizzare.

- **Azioni richieste**:

  - SI DEVONO utilizzare, ove disponibili, modelli di design realizzati per
    specifiche tipologie di siti internet e servizi digitali;
  - SI DEVONO realizzare, nell'ambito dello stesso sito internet o servizio
    digitale, interfacce coerenti nello stile e nell'esperienza d'uso,
    privilegiando le indicazioni e gli strumenti previsti su
    https://designers.italia.it;
  - SI DEVONO realizzare interfacce che si adattino al dispositivo dell'utente.

- **Riferimenti normativi**: [LG_ACCESS]

- **Indicazioni e strumenti a supporto**: [Des_IT]

Integrazione delle piattaforme abilitanti
-----------------------------------------

- **Finalità**: prevedere un'esperienza d'uso comune alle diverse procedure on
  line.

- **Azioni richieste**:

  - SI DEVE garantire l'accesso ai servizi digitali della PA con i sistemi di
    autenticazione previsti dal CAD;
  - SI DEVE consentire agli utenti di effettuare i pagamenti online con i
    sistemi di pagamento previsti dal CAD.

- **Riferimenti normativi**: [art. 5, comma 1; art. 62; art. 64, comma
  2-quarter; art. 64-bis, comma 1-bis del CAD], [Reg. UE eIDAS]

- **Indicazioni e strumenti a supporto**: [Des_IT]

Licenze
-------

- **Finalità**: privilegiare l’applicazione di una licenza aperta ai contenuti.

- **Azioni richieste**:

  - SI DEVE associare ai contenuti una licenza aperta, ove non diversamente
    previsto dalle vigenti normative;
  - SI DEVE inserire il link alla licenza adottata riportando la versione
    aggiornata della stessa.

- **Riferimenti normativi**: [CAD], [LG_RIUSO], [LG_DOC], [LG_PAT]

Attuazione
----------

- **Finalità**: assicurarsi che le attività di progettazione, sviluppo e
  manutenzione di siti e servizi digitali rispondano alle presenti linee guida.

- **Azioni richieste**:

  - SI DEVE inserire la seguente dicitura all’interno della documentazione dei
    contratti pubblici concernenti l’affidamento di attività di progettazione,
    sviluppo e manutenzione di siti internet e servizi digitali: «Il fornitore
    incaricato deve rispettare le indicazioni riportate nelle Linee guida di
    design per i siti internet e i servizi digitali della PA».

Requisiti
=========

All'interno della documentazione dei contratti pubblici concernenti
l'affidamento di design, restyling, sviluppo e/o gestione di siti e servizi
digitali, le Amministrazioni DEVONO inserire la seguente dicitura:

"Il fornitore incaricato di sviluppare il servizio web deve rispettare le
indicazioni riportate nelle Linee guida di design per i servizi web della PA".

Accessibilità
-------------

- **Finalità**: rendere accessibili a tutti gli utenti il contenuto, la
  struttura e il comportamento degli strumenti informatici, secondo i requisiti
  di legge.

- **Azioni richieste**:

  - SI DEVE inserire nei contratti di gara per lo sviluppo dei siti web
    l'indicazione di aderenza alle linee guida sull'accessibilità degli
    strumenti informatici emanate da AGID.

- **Riferimenti normativi**: [LG_ACCESS]

Affidabilità e sicurezza
------------------------

- **Finalità**: sviluppare servizi digitali sicuri, nel rispetto del GDPR e del
  Codice privacy.

- **Azioni richieste**:

  - SI DEVE garantire la protezione dei dati personali, nello sviluppo di un
    sito web o di un servizio digitale, fin dalla progettazione e per
    impostazione predefinita, nel rispetto dell'art. 25 del GDPR;
  - SI DEVE rispettare almeno il livello base di sicurezza stabilito dalle
    "Misure minime di sicurezza ICT per le pubbliche amministrazioni", ove non
    sia specificamente richiesto un livello superiore dal citato documento;
  - SI DEVONO porre in atto misure tecniche e organizzative atte a garantire un
    livello di sicurezza adeguato al rischio, nel rispetto di quanto richiesto
    all'art. 32 del GDPR e in ottica di responsabilizzazione ai sensi dell'art.
    5, par. 2 del GDPR;
  - SI DEVE pubblicare, sul singolo sito, l'informativa sul trattamento dei dati
    personali e chiedere il consenso laddove necessario, anche con riferimento
    all'uso dei cookie;
  - SI DEVE provvedere a inserire i trattamenti di dati personali nel Registro
    dei trattamenti e nominare Responsabili del trattamento ai sensi dell'art.
    28 del GDPR gli eventuali fornitori dei servizi web che trattano dati
    personali per conto del soggetto titolare del trattamento.

- **Riferimenti normativi**: [GDPR], [Codice privacy],
  [Direttiva (UE) 2016/1148 e D.Lgs. 65/2018]

Semplicità di consultazione ed uso
----------------------------------

- **Finalità**: comprendere i bisogni dell'utente a cui il servizio intende dare
  risposta; costruire interfacce utente usabili, riducendo tempi e costi di
  sviluppo, e osservare come gli utenti interagiscono con il servizio, per un
  suo miglioramento costante.

- **Azioni richieste**:

  - SI DEVONO definire in modo esplicito obiettivi, destinatari del servizio e
    attori coinvolti nel processo di progettazione;
  - SI DEVONO mappare le funzioni (user stories) del servizio e creare un
    prototipo da testare per validare la soluzione progettuale e la sua
    usabilità;
  - SI DOVREBBE basare l'architettura dell'informazione sui risultati delle
    ricerche sugli utenti;
  - SI DEVONO condurre interviste e test di usabilità per comprendere se i
    servizi digitali esistenti, o in fase di progettazione, corrispondono alle
    esigenze degli utenti.
  - SI DEVONO utilizzare ontologie e vocabolari controllati standard della
    Pubblica Amministrazione;
  - SI DEVE utilizzare un linguaggio e un'organizzazione dei contenuti web
    adeguati all'utente destinatario;
  - SI DEVE rendere facilmente trovabile, dai motori di ricerca esterni e
    interni al sito, il contenuto pubblicato.

- **Riferimenti normativi**: [LG_ACCESS]

- **Strumenti a supporto**: [Des_IT]

Monitoraggio dei servizi
------------------------

- **Finalità**: analizzare e migliorare l'esperienza d'uso dei servizi digitali
  mediante la rilevazione dei dati di fruizione.

- **Azioni richieste**:

  - SI DOVREBBE aderire alla piattaforma `Web Analytics Italia
    <https://webanalytics.italia.it/>`_ (WAI), soluzione open source di
    raccolta, analisi e condivisione dei dati di traffico e comportamento utente
    dedicata ai siti web delle amministrazioni pubbliche italiane;
  - SI DEVE consentire agli utenti di comunicare facilmente all'amministrazione
    il livello di soddisfazione ed eventuali difficoltà riscontrate, rispetto
    alla qualità dell'informazione e dei servizi on line;
  - SI DEVONO condurre attività di analisi e validazione dei feedback degli
    utenti relativi alla qualità percepita;
  - SI DOVREBBE condurre un'attività di manutenzione evolutiva dei servizi on
    line, facendo ricorso alle principali metodologie di testing e ricerca
    quantitativa e qualitativa.

- **Riferimenti normativi**: [art. 7, comma 3 del CAD]

- **Strumenti a supporto**: [Des_IT]

Contenuti obbligatori
---------------------

- **Finalità**: Garantire la presenza dei contenuti obbligatori per la Pubblica
  Amministrazione.

- **Azioni richieste**:

  - fermo restando il rispetto della normativa vigente in materia di trasparenza
    amministrativa e protezione dei datipersonali, tutti i siti web della
    Pubbliche Amministrazioni DEVONO pubblicare i seguenti contenuti:

    - il link alla dichiarazione di accessibilità, nel footer del sito web;
    - le informazioni, opportunamente aggregate, derivanti dal monitoraggio
      statistico attivato sul singolo sito;

  - SI DEVE pubblicare in ogni pagina la data dell'ultimo aggiornamento o
    verifica del contenuto.

- **Riferimenti normativi**: [D.lgs. 33/2013, [LG_ACCESS], [CAD], [Codice privacy].

Interfaccia utente
------------------

- **Finalità**: mettere a disposizione interfacce semplici da utilizzare su ogni
  tipo di dispositivo.

- **Azioni richieste**:

  - SI DEVONO realizzare interfacce coerenti e consistenti;
  - SI DEVONO realizzare interfacce ottimizzate per i diversi dispositivi.

- **Riferimenti normativi**: [LG_ACCESS]

- **Strumenti a supporto**: [Des_IT]

Integrazione delle piattaforme abilitanti
-----------------------------------------

- **Finalità**: prevedere un'esperienza d'uso comune alle diverse procedure on line.

- **Azioni richieste**:

  - SI DEVE garantire l'accesso ai servizi digitali della PA con i sistemi di
    autenticazione previsti dal CAD;
  - SI DEVE consentire agli utenti di effettuare i pagamenti online tramite la
    piattaforma `pagoPA <https://www.pagopa.gov.it/>`_.

- **Riferimenti normativi**: [art. 5, comma 1; art. 62; art. 64, comma
  2-quarter; art. 64-bis, comma 1-bis del CAD], [Reg. UE eIDAS]

.. forum_italia::
  :topic_id: 23512
  :scope: document
